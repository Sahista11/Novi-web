---
title: ŠK Končar osvojio IV. A ligu centar
description: Krajem studenog završeno je natjecanje u IV. hrvatskoj šahovskoj ligi centar-A. Nakon jedanaest odigranih mečeva, ŠK Končar ubilježio je osam pobjeda, jedan poraz i dva neriješena ishoda čime je osvojeno 1. mjesto u IV. Hrvatskoj šahovskoj ligi centar-A.
author: Krešimir Starčević
date: 2023-11-03T22:44:21.454Z
tags:
  - post
authorImg: /img/predsjednik.webp
altAuthorImg: Autor članka - Krešimir Starčević
featuredImg: /img/koncar_osvojio_ligu-1.webp
altFeaturedImg: Slikanje ispred Končar nebodera nakon osvojene IV. A lige centar
---

(s lijeva na desno: Bruno Erenda, Tadija Dalić, Antun Pfeifer, Domagoj Dugandžić, Domagoj Augusta i Bruno Pavčević)

Krajem studenog završeno je natjecanje u IV. hrvatskoj šahovskoj ligi centar-A. Nakon jedanaest odigranih mečeva, ŠK Končar ubilježio je osam pobjeda, jedan poraz i dva neriješena ishoda čime je osvojeno 1. mjesto u IV. Hrvatskoj šahovskoj ligi centar-A te ostvaren primarni natjecateljski cilj kluba za sezonu 2023. – ulazak u III. hrvatsku šahovsku ligu. Na konačnoj ljestvici, ŠK Končar sakupio je 18 meč-bodova, 1 meč-bod ispred drugoplasiranog ŠK Travno.

Prema plasmanu u III. ligu, šahiste Končara velemajstorskim je učinkom vodili su neporaženi Bruno Pavčević (7.5/8 pojedinačnih bodova) i Bruno Erenda (6/7)! Uz standardno vrhunske rezultate naših Bruna, glavne radilice bili su Antun Pfeifer (7/10) te Boris Dugandžić i Krešimir Skrbin (obojica 6.5/10). Kroz cijelu sezonu šahovsko umijeće uspjelo je pokazati ukupno čak 14 naših igrača čime je pomlađeni Končar pokazao jaku snagu tima i dugu klupu. Za svaku pohvalu su rezultati kapetana Tadije Dalića (4/5), Ruže Purkić (3.5/5), Domagoja Auguste (2.5/3) i Viktora Čavlovića (2/2).

Ukupne rezultate možete pronaći [ovdje](https://chess-results.com/tnr730962.aspx?lan=1).
