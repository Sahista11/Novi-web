---
title: Uspomena na Vladimira (1931.-2021.)
description: Vladimir Šerbec (1931.-2021.) napustio nas je 26. siječnja 2021.
  godine, nakon duge i teške bolesti. Gospodin Šerbec je u Klubu djelovao gotovo
  cijeli svoj životni vijek, odgojio je brojne generacije zagrebačkog šaha, među
  kojima je i nekoliko jakih igrača sa međunarodnim titulama.
author: Bruno Pavčević
date: 2021-01-27T23:00:00.000Z
tags:
  - post
authorImg: /img/autor_bruno.webp
altAuthorImg: Autor članka - Bruno Pavčević
featuredImg: /img/vladimir_serbec.webp
altFeaturedImg: Gospodin Vladimir Šerbec
---

# **Uspomena na Vladimira**

Dana 26. siječnja 2021. godine, nakon duge i teške bolesti, preminuo je dugogodišnji tajnik Kluba i jedna od najistaknutijih figura zagrebačkog šaha uopće, Vladimir Šerbec. Gospodin Šerbec je u Klubu djelovao gotovo cijeli svoj životni vijek, odgojio je brojne generacije zagrebačkog šaha, među kojima je i nekoliko jakih igrača sa međunarodnim titulama (GM Blažimir Kovačević, IM Uroš Krstić, FM Leo Pećnik).\
\
Ostavio je i veliki pečat u poduzeću Končar d.d. Bio je zaštitno lice našeg Kluba, uvijek miran, staložen i prijateljski raspoložen. Većina zaljubljenika igre na 64 polja pamti ga kao vrsnog šahovskog suca. Nebrojeno puta sudio razne je turnire kako u Zagrebu tako i diljem Hrvatske, a nekoć i na prostoru bivše države. Titulu međunarodnog suca stekao je 1990. na šahovskoj Olimpijadi koja je tada bila održana u Novom Sadu. Isticao se i kao šahovski instruktor, trener, učitelj, pedagog koji je mnogu djecu uveo u svijet šaha, bio je čovjek zarazne energije koji nikog nije ostavljao ravnodušnim.\
\
Hrvatski šahovski vitez Vladimir Šerbec - s nama je!

![Gospodin V. Šerbec sa seniorskom ekipom Šah kluba Končar nakon osvajanja 4. seniorske lige](/img/vladimir_serbec_2.webp "Gospodin V. Šerbec sa seniorskom ekipom Šah kluba Končar nakon osvajanja 4. seniorske lige")
